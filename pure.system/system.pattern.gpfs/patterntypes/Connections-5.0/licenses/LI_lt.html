<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
LICENCIJOS INFORMACIJA<br>
<br>
Toliau nurodytos Programos licencijuojamos pagal šias 
Licencijos informacijos sąlygas, kurios papildo Programos licencijos 
sąlygas, dėl kurių susitarė Klientas ir IBM. Jei Klientas anksčiau 
nėra sutikęs su Programai taikomomis licencijos sąlygomis, 
taikoma IBM Tarptautinė programos licencinė sutartis (Z125-3301-14).<br>
<br>
Programos pavadinimas: IBM Connections Pattern 5.0<br>
Programos numeris: 5725-T58<br>
<br>
Kaip nurodyta Tarptautinėje programos licencinėje sutartyje 
(IPLA) ir šioje Licencijos informacijoje, IBM suteikia licenciatui 
ribotą teisę naudoti Programą. Ši teisė apsiriboja Įgaliotojo 
naudojimo lygiu, pvz., Procesoriaus vertės vieneto (PVV), Vertės 
vieneto (VV) ar kitu nurodytu naudojimo lygiu, apmokamu Licenciato 
ir nurodytu Teisių suteikimo dokumente. Licenciato naudojimas 
taip pat gali būti apribotas tik nurodytame kompiuteryje ar tik 
kaip Pagalbinės programos, ar taikant kitus apribojimus. Kai 
Licenciatas nėra sumokėjęs už visą Programos ekonominę vertę, joks 
kitas naudojimas neleidžiamas nemokant papildomų mokesčių. Be to, 
kaip nurodyta IPLA, Licenciatas neturi teisės naudoti Programos 
komercinėms IT paslaugoms teikti jokiai trečiajai šaliai, taip pat 
teikti komercinę išteklių nuomą ar laiko paskirstą, teikti antrinę 
Programos licenciją ar ją nuomoti, jei tai nėra aiškiai nurodyta 
taikomose sutartyse, pagal kurias Licenciatas įgyja teisę naudoti 
Programą. Licenciatas gali naudotis papildomomis teisėmis sumokėjęs 
papildomą mokestį ar pagal kitas papildomas sąlygas. IBM pasilieka 
teisę nuspręsti, ar Licenciatas galės pasinaudoti tokiomis 
papildomomis teisėmis.<br>
<br>
Programos specifikacijas galima rasti Programos pranešimų 
bendruosiuose Aprašo ir techninės informacijos skyriuose.<br>
<br>
Pagalbinės programos<br>
<br>
Programa yra licencijuojama kaip kelių produktų paketas ir 
apima toliau nurodytas Pagalbines programas. Licenciatas 
įgaliotas diegti ir naudoti tokias Pagalbines programas tik 
Licenciato Pagrindinės programos naudojimui palaikyti pagal šią 
Sutartį, kaip nurodyta Programos Teisių suteikimo dokumente (nebent 
šiame Licencijos informacijos dokumente yra suteiktos platesnės 
teisės). Frazė „palaikyti Licenciato naudojimą“ apima tik tą 
naudojimą, kuris reikalingas ar kitaip tiesiogiai susijęs su 
Pagrindinės ar kitos Pagalbinės Programos licencijuotu naudojimu. 
Pagalbinių programų negalima naudoti jokiam kitam tikslui. Licenciatas 
nėra įgaliotas perduoti arba perparduoti Pagalbinių programų 
atskirai nuo Pagrindinės Programos. Pagalbinė programa gali būti 
pateikiama su licencijos sąlygomis ir šios sąlygos, jei tokių yra, 
taikomos Pagalbinę programą naudojančiam Licenciatui. Įvykus ginčui 
šiame Licencijos informacijos dokumente pateiktos sąlygos 
pakeičia Pagalbinės programos sąlygas. Kai Licenciato teisė naudoti 
Programą baigiasi arba nutraukiama, Licenciatas privalo nutraukti 
naudojimą, sunaikinti arba nedelsdamas grąžinti visas Pagalbinių 
Programų kopijas šaliai, iš kurios Licenciatas įsigijo Programą. 
Jeigu Licenciatas Pagalbines Programas atsisiuntė, jis turi 
susisiekti su šalimi, iš kurios Licenciatas įsigijo Programą. Jei 
Licenciatas nori licencijuoti Pagalbines programas naudoti ilgiau, nei 
nurodyta anksčiau, norėdami gauti atitinkamą licenciją, kreipkitės į 
IBM pardavimo atstovą arba šalį, iš kurios Licenciatas įsigijo 
Programą.<br>
<br>
Toliau išvardytos kartu su Programa licencijuotos 
Pagalbinės programos:<br>
IBM Cognos Business Intelligence Transformer<br>
IBM Cognos Business Intelligence<br>
TDI Identity Edition V7.1.1<br>
IBM MQEveryplace 2.0.2.13<br>
IBM Tivoli Directory Server 6.3<br>
IBM Lotus Expeditor 6.2.1<br>
IBM solidDB 7.0<br>
IBM Support Assistant Lite<br>
EditLive! For IBM Connections<br>
IBM Forms Experience Builder 8.5.1<br>
<br>
Leidžiami komponentai<br>
<br>
Nepaisant jokių šios Sutarties nuostatų, Licenciatas gali 
naudoti tik šiuos nustatytos Pagalbinės Programos komponentus arba 
funkcijas:<br>
Community Surveys feature (of IBM Forms Experience Builder)<br>
<br>
Draudžiami komponentai<br>
<br>
Nepaisant jokių šios Sutarties nuostatų, Licenciatas neturi 
teisės naudoti jokių toliau nurodytų Programos komponentų arba 
funkcijų:<br>
IBM Tivoli Directory Server Proxy Server and White Pages 
application<br>
<br>
„Oracle Outside In Technology“ sąlygos<br>
<br>
Į Programas, licencijuotas pagal šią Sutartį, įtraukta 
„Outside In“ filtravimo ir dokumentų peržiūros technologija 
(„Outside In Technology“), kurią teikia „Oracle USA, Inc.“ („Oracle
“). Sąvoka „Outside In Technology“ apima bet kokią „Oracle“ jos 
tiekėjų licencijuotą technologiją. Šioje Sutartyje sąvoka „IBM 
tiekėjas“ reiškia „Oracle“ ir jos tiekėjus. Kartu su šios Sutarties 
sąlygomis, norėdamas naudoti „Outside In Technology“, Licenciatas 
sutinka su toliau nurodytomis sąlygomis:<br>
<br>
(1) „Oracle USA, Inc.“ yra šios Sutarties trečiosios šalies 
naudos gavėjas.<br>
<br>
(2) Licenciatas gali perduoti Programą tik iš anksto 
pateikęs IBM pranešimą raštu ir laikydamasis šios Sutarties sąlygų.<br>
<br>
(3) Licenciatas, neturėdamas raštiško sutikimo, negali 
skelbti „Outside In Technology“ kontrolinio testo vykdymo rezultatų.<br>
<br>
(4) IBM gali informuoti IBM tiekėjus apie atitikties 
tikrinimo rezultatus, susijusius su šiais IBM tiekėjų komponentais.<br>
<br>
(5) Kiek tai leidžia taikoma teisė, Vieningasis 
kompiuterinės informacijos sandorių aktas (angl. Uniform Computer 
Information Transactions Act – UCITA) netaikomas.<br>
<br>
Procesoriaus vertės vienetas (PVV)<br>
<br>
Procesoriaus vertės vienetas (PVV) yra matavimo vienetas, 
pagal kurį licencijuota ši Programa. Reikalingų PVV teisių 
skaičius pagrįstas procesoriaus technologija (PVV lentelėje 
nurodytas procesoriaus tiekėjas, prekės ženklas, tipas ir modelio 
numeris: http://www.ibm.
com/software/lotus/passportadvantage/pvu_licensing_for_customers.html) ir Programai prieinamų procesorių skaičiumi. 
Licencijuodama pagal PVV IBM apibrėžia procesorių kaip mikroschemoje 
esančią atskirą procesoriaus šerdį. Pavyzdžiui, dviejų šerdžių 
procesoriaus mikroschemoje yra dvi procesoriaus šerdys.<br>
<br>
Licenciatas gali diegti Programą naudodamas Visos talpos 
licencijavimą arba Virtualizavimo talpos (talpos dalies) licencijavimą 
pagal „Passport Advantage“ talpos dalies licencijavimo sąlygas 
(žr. tinklalapį toliau). Naudodamas Visos talpos licencijavimą 
Licenciatas privalo įsigyti PVV teises, apimančias visas fizinėje 
techninės įrangos aplinkoje esančias suaktyvintas procesoriaus 
šerdis*, kurias pasiekia arba valdo Programa, išskyrus serverius, iš 
kurių Programa buvo visam laikui pašalinta. Naudodamas 
Virtualizavimo talpos licencijavimą Licenciatas privalo įsigyti teises, 
apimančias visas suaktyvintas procesoriaus šerdis, kurias pasiekia 
arba valdo Programa, kaip apibrėžta Virtualizavimo talpos 
licencijos skaičiavimo taisyklėse: http://www.ibm.
com/software/lotus/passportadvantage/Counting_Software_licenses_using_specific_virtualization_technologies.html.<br>
<br>
* Suaktyvinta procesoriaus šerdis – tai procesoriaus 
šerdis, kurią gali naudoti fizinis arba virtualusis serveris, 
neatsižvelgiant į tai, ar procesoriaus šerdies talpa gali būti arba yra 
apribota naudojant virtualizavimo technologijas, operacinės sistemos 
komandas, BIOS nustatymus ar panašius apribojimus.<br>
<br>
Unikalios programos sąlygos<br>
<br>
Licenciatas gali naudoti Programą norėdamas užtikrinti 
funkcines galimybes visiems asmenims, įskaitant Licenciato 
darbuotojus ir nepriklausomus rangovus. <br>
<br>
Pagalbinės programos išsami informacija<br>
<br>
„IBM Cognos Business Intelligence Server“<br>
- Teisių suteikimas: santykis 1/1<br>
- Naudojimo apribojimai: naudoja Pagrindinė programa<br>
<br>
„IBM Cognos Business Intelligence Transformer“<br>
- Teisių suteikimas: santykis 1/1<br>
- Naudojimo apribojimai: naudoja Pagrindinė programa<br>
<br>
„IBM Forms Experience Builder“<br>
- Teisių suteikimas: santykis 1/1<br>
- Naudojimo apribojimai: naudoja Pagrindinė programa<br>
<br>
„IBM Support Assistant Lite“<br>
- Palaikymas: nepalaikoma<br>
<br>
„Santykis n/m“ reiškia, kad Licenciatas gauna tam tikrą 
Pagalbinės programos teisių skaičių (n), skirtą nurodytam Pagrindinės 
programos kaip visumos skaičiui (m). Jei nenurodyta kitaip, 
Pagalbinės programos teisių skaičius apvalinamas iki „n“ kartotinio. 
Pavyzdžiui, jei Programa apima 100 Pagalbinės programos PVV, skirtų 
kiekvienam įsigytų Pagrindinės programos 500 PVV, ir Licenciatas 
įsigyja 1 200 Programos PVV, Licenciatas gali diegti Pagalbinę 
programą ir turėti ne daugiau kaip 300 PVV jai pasiekiamų arba jos 
valdomų procesoriaus šerdžių. Šių PVV nereikės įskaičiuoti į bendrą 
Licenciato Programos įdiegties PVV poreikį, susijusį su Pagalbinės 
programos įdiegtimi (tačiau šiuos PVV gali reikėti suskaičiuoti 
kitais tikslais, pvz., norint sužinoti, kiek procesoriaus šerdžių 
prieinama Pagrindinei programai).<br>
<br>
„Naudoja Pagrindinė programa“ reiškia, kad Pagalbinė 
programa suteikiama naudoti išskirtinai tik Pagrindinei programai. 
Nei Licenciatas, nei jokia taikomoji programa, programa ar 
įrenginys nėra įgalioti tiesiogiai naudoti Pagalbinės programos 
paslaugų arba gauti prieigą prie jų. Licenciatas gali gauti prieigą 
prie Pagalbinės programos tik tam, kad galėtų atlikti Pagalbinės 
programos administravimo funkcijas, pvz., kurti ir atkurti atsargines 
kopijas ir įgaliotai konfigūruoti <br>
<br>
„Nepalaikoma“ reiškia, kad Pagalbinė programa pateikiama be 
palaikymo įsipareigojimo ir TOKIA, KOKIA YRA, NESUTEIKIANT JOKIŲ 
AIŠKIAI NURODYTŲ AR NENURODYTŲ GARANTIJŲ, ĮSKAITANT NUOSAVYBĖS 
TEISĖS, NEPAŽEIDŽIAMUMO AR NEĮSIKIŠIMO GARANTIJAS IR NENURODYTAS 
TINKAMUMO PREKIAUTI IR TAM TIKRAM TIKSLUI GARANTIJAS IR SĄLYGAS.<br>
<br>
<br>
L/N:  L-CMAS-9PQN7W<br>
D/N:  L-CMAS-9PQN7W<br>
P/N:  L-CMAS-9PQN7W <br>
﻿</BODY>
</HTML>